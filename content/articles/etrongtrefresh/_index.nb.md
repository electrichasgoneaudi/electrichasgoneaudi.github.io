---
title: "Nye Audi e-tron GT: Et fullelektrisk mesterstykke"
linktitle: Audi e-tron GT refresh
description: I dag er det verdenspremiere på ny og forbedret Audi e-tron GT. Audi e-tron GT kommer for første gang i tre ulike varianter; S e-tron GT, RS e-tron GT og RS e-tron GT performance.
weight: 99988
---
<!-- markdownlint-disable MD033 -->


– Nye Audi e-tron GT kommer med signifikante forbedringer både i rekkevidde, ytelser og
teknologi – og med nye designelementer, forteller Harald Edvardsen-Eibak, direktør for Audi
Norge.

Audi e-tron GT ble lansert i 2021, som Audis fullelektriske sportsbil og toppmodell. I dag
lanseres e-tron GT i ny og oppgradert versjon, med enda mer sportslighet og kraftfulle ytelser.
Med helt nye RS e-tron GT performance lanserer også Audi sin første fullelektriske
performance-modell.
- Audi RS e-tron GT performance er den mest intense bilen noensinne utviklet fra Audi, og et
kraftfullt bevis på at kjøreopplevelse og vår filosofi om at Forspranget ligger i teknikken er
kompromissløs og uavhengig av drivlinje, forteller Edvardsen-Eibak.
Nye Audi e-tron GT kommer med en rekkevidde på inntil 605 kilometer (S e-tron GT). I tillegg er
ladekapasiteten økt til hele 320 kW, noe som muliggjør hurtiglading fra 10 til 80 prosent på kun
18 minutter.

RS-modellene kommer også for første gang med en egen boost-funksjon som gir 95
hestekrefter (70 kW) mer i effekt i opptil 10 sekunder under kjøring.

## Progressivt design og innovativ teknologi

De tre nye variantene av e-tron GT har unike designelementer som understreker hver modell sin
identitet. Eksempelvis står nye Audi S e-tron GT for elegant sportslighet, og har fått ny struktur
på grillen sammen med en stripe over grillen med bilens karosserifarge. Sportsseter med 14-
veisjustering er selvsagt standard for alle modellene i GT-familien.
Nye Audi RS e-tron GT har også fått nye detaljer som gjør modellen enda mer sportslig, blant 
annet har grillen fått en RS-typisk og tredimensjonal struktur. Frontfangeren har nå også et L-
formet designelement, unikt for RS-variantene av e-tron GT. Også på bilens bakende har modellen hentet elementer fra motorsport, blant annet med en rød reflektor mellom
luftkanalene.

Helt nye Audi RS e-tron GT performance har også unike designelementer med blant annet et
valgfritt matt, mørknet karbontak og med muligheten for karbonelementer i kamuflasjedesign,
eksklusivt for performancemodellen.
Også innvendig er GT-familien fornyet med enda mer sportslige elementer og bærekraftige
materialer. For RS-modellene er bilen utstyrt med to røde kontrollknapper, blant annet boost-
funksjonen som gir ekstra ytelser under kjøring.

Den nye GT-familien får også nye digitale tjenester gjennom flere Connect-tjenester, Functions
on Demand og en app-store. Den virtuelle cockpiten gir også helt ny informasjon blant annet om
batteritemperatur og viser også hva som er potensiell ladehastighet i sanntid.
Tilgjengelig som ekstrautstyr er også et panoramaglasstak med smartglass som minimerer
direkte sollys og som kan endres til å ikke være gjennomsiktig.
Kraftige ytelser
Alle de tre nye modellene inne i GT-familien har fått betydelig mer kraft og forbedret

akselerasjon. Maksimal ytelse for S e-tron GT er på 679 hk (500 kW). Tilsvarende tall for RS e-
tron GT er 856 hk (630 kW) og 925 hk (680 kW) for RS e-tron GT performance. Det gjør denne

modellen til den mest kraftfulle produksjonsmodellen fra Audi noensinne.

S e-tron GT akselererer fra 0 – 100 km/t på 3,4 sekunder, og tilsvarende 2,8 sekunder for RS e-
tron GT. RS e-tron GT performance bruker kun 2,5 sekunder fra 0 – 100 km/t. RS-modellene har 
en toppfart på 250 km/t, og tilsvarende 245 km/t for S e-tron GT.

S e-tron GT kommer også med et nyutviklet bremsesystem med standard stålskiver og svarte
kalippere. Begge RS-modellene har carbid-belagte bremseskiver, noe som er tilgjengelig som
tilleggsutstyr på S-modellen. Audi tilbyr keramiske skiver som et alternativ for hele GT-familien.
En ny standard boostfunksjon tillater RS e-tron GT og RS e-tron GT performance å gi en økning
på hele 95 hk (70 kW) under kjøring. Sjåføren aktiverer boostfunksjonen med venstre
kontrollknapp på rattet. Boosten aktiveres i ti sekunder, indikert av en nedtelling i cockpit.
Audi e-tron GT kommer også med et lettere høyvoltsbatteri med høyere energitettehet.
Batteriet veier 625 kg, og har en kapasitet på 105 kWh (97 kWh netto). Regenereringen av
batteriet har også økt fra 290 til 400 kW.

## Bedret ladekapasitet

Nye Audi e-tron GT kommer med en forbedret ladekapasitet opp til 320 kW, sammenlignet med
270 kW tidligere. Det gir en ladetid fra 10 til 80 prosent på 18 minutter under ideelle forhold
med hurtiglader. Tilsvarende lades bilen opp til 280 kilometer på 10 minutter. Audi e-tron GT
kommer selvsagt også med Plug & Charge som identifiserer bilens eier og betaling automatisk
når ladekabelen kobles på.
Et avansert fjæringssystem holder bilens karosseri nærmest horisontalt under dynamisk
bremsing, styring og akselerasjon – noe som gir en svært presis styrerespons og økt kontroll ved
dynamisk kjøring, og også en god nøytralisering av vibrasjoner over eksempelvis fartsdumper.
Bilene har også en egen innstiling for å kunne gå komfortabelt inn i bilen. Avhengig av
opprinnelige høyde kan bilen endre høyde mellom 55 og 77 millimeter på noen sekunder.
Som ekstrautstyr, tilbyr Audi firehjulsstyring for mer direkte styring på forakselen enn før.

Salgsstart for e-tron GT skjer i løpet av sommeren, og har en forventet startpris fra 1.355.000
kroner for S e-tron GT, 1.605.000 kroner for RS e-tron GT og 1.755.000 kroner for RS e-tron GT
performance.