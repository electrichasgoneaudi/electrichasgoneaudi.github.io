---
title: Verdenspremiere på Audi Q6 e-tron
linktitle: Audi Q8 e-tron premiere
description: I dag lanserer Audi Q6 e-tron, første bil fra Audi bygget på en plattform utelukkende for elektriske biler i premiumsegmentet.
weight: 99989
---
<!-- markdownlint-disable MD033 -->



{{< sitefiguresized thumb="models/q6-e-tron/q6dynamic_1_st.jpg" width="3000" height="1999" title="Audi SQ6 e-tron" >}}

Audi Q6 e-tron representerer neste generasjons elbil fra Audi og setter helt nye standarder innen rekkevidde, ladekapasitet, kjøredynamikk og design, forteller Harald Edvardsen-Eibak, Audi-
direktør i Norge.

Audi Q6 e-tron er en sporty SUV med en startpris på 759.900 kroner inkludert quattro-teknologi, 270 kW ladehastighet og en WLTP-rekkevidde på opptil hele 619 kilometer.

Audi Q6 e-tron kommer med en svært solid standard utstyrspakke som blant annet inneholder oppvarmet ratt, adaptiv cruise control, elektrisk bakluke inkludert
komfortnøkkel, navigasjon, forvarming av batteri og 360-omgivelseskamera – i tillegg til hengervekt på hele 2,4 tonn.

- Audi Q6 e-tron markerer det neste teknologispranget for Audi, med en helt ny digital
brukeropplevelse og bygget på en plattform skreddersydd for elektriske biler i
premiumsegmentet, forklarer Edvardsen-Eibak.

Q6 e-tron og SQ6 e-tron har salgsstart i slutten av mars. Startprisen på SQ6 e-tron er på 949.900 kroner.

- Vi vet at dette er en modell mange har gledet seg til, og vi forventer å se de første
bilene på norske veier allerede i løpet av sommeren, forteller Edvardsen-Eibak.

{{< sitefiguresized thumb="articles/q6worldpremiere/audidirectornorway_st.JPG" width="3000" height="1968" title="Harald Edvardsen-Eibak Audi-direktør i Norge" >}}

## Ny elektronisk arkitektur

Audi Q6 e-tron beskrives som Audis nye teknologiflaggskip. [Premium Platform Electric](../../technology/bev-platforms/ppe/)
(PPE) er Audis nye teknologiplattform for elektriske biler i premiumsegmentet. I tillegg
kommer bilen med en helt ny elektronisk arkitektur som igjen viser konkrete eksempler
på hvordan forspranget ligger i teknikken.

Audi Q6 e-tron vil få kraftige, kompakte og høyeffektive motorer, kombinert med
nyutviklede litium-ion-batterier. Brutto batterikapasitet er på 100 kWh (94,9 netto).
Systemeffekten er på 285 kW (388 hk), og forbruket er etter WLTP-standard mellom
19,4 og 17,0 KWh per 100 km, avhengig av modell.

SQ6 e-tron vil få en systemeffekt på hele 380 kW (517 hk) med boost-funksjon. Her vil
modellene ha et WLTP-forbruk på mellom 18,4 og 17,5 kWh per 100 km.

Audi Q6 e-tron vil gjøre akselerasjonen fra 0 til 100 km/h på 5,9 sekunder. Tilsvarende
for SQ6 er 4,3 sekunder. Toppfarten er respektive 210 km/h og 230 km/h.

{{< sitefiguresized thumb="models/q6-e-tron/exterior/paint/plasmablue_1_st.jpg" width="3000" height="2250" title="Plasma blå Audi Q6 e-tron " >}}


## Nyskapende ladeteknologi

Takket være 800-volt-teknologi og en maksimal ladeeffekt på 270 kW som standard, vil
Audi Q6 e-tron kunne gi svært korte ladestopp. Rekkevidden kan økes med opptil 255
km på bare ti minutter ved en kompatibel hurtigladestasjon. Tilsvarende kan batteriet
lades fra 10 prosent til 80 prosent på rundt 21 minutter. Modellen kommer også med
muligheten til å forvarme batteriet.

Et avansert system for regenerering står også sentralt for å øke effektivitet og
rekkevidde. Rundt 95 prosent av all hverdagsbremsing kan håndteres av dette
systemet, og Audi Q6 e-tron regenererer med opptil 220 kW.

## Premium SUV posisjonert i mellomklassen

Audi Q6 e-tron plasserer seg størrelsesmessig mellom Q4 e-tron og Q8 e-tron. Lengden
er på 4771 millimeter, bredden er 1993 millimeter og høyden er 1648 millimeter.
Akselavstanden er 2899 millimeter, noe som muliggjør god plass for fem passasjerer
med bagasje.

Fraværet av midttunell og den lange akselavstanden gir økt komfort også for den
midtre plassen i baksetet.

Bagasjerommet er på 526 liter, eller 1529 liter med nedfelte seter. Baksetet er delt i
40:20:40. Foran finnes ytterligere en 64 liters frunk.

## Ny digital brukeropplevelse

Audi Q6 e-tron kommer med en helt ny digital stage med Audi MMI-panoramadisplay
og MMI passasjerdisplay. Den frittstående MMI-panoramaskjermen er buet og har

OLED-teknologi. Den består av 11,9 tommer Audi virtual cockpit og en MMI-
touchskjerm på 14,5 tommer.

Førerområdet er designet som en bue, og displayet er orientert mot føreren. I mørket
gir ambientbelysningen en illusjon av at hele displayet svever fritt.
Til passasjeren foran har Audi utviklet et eget 10,9-tommers MMI-passasjerdisplay. Det
har Active Privacy Mode, som hindrer at føreren distraheres, og slik at
forsetepassasjeren kan strømme videoinnhold eller hjelpe til med navigasjonen – for
eksempel søke opp ladestasjoner.

Med Argumented Reality Head-Up Display projiserer en stor bildeflate gjennom førerens
del av frontruten. Her vises informasjon som fart, trafikkskilt, assistentsystemer og
navigasjonssymboler. Disse elementene kan oppleves som opptil 200 meter unna. De
virtuelle elementene innlemmes dermed sømløst i virkeligheten, og informasjonen kan
oppfattes raskt uten at føreren distraheres. Bildeflaten til head-up displayet tilsvarer en
88-tommers skjerm.

Audis selvlærende stemmeassistent, Audi Assistant, er basert på kunstig intelligens.

For første gang vises denne også som en avatar i bilens sentrale MMI-display og i head-
up displayet. Stemmeassistenten forstår mer enn 800 talekommandoer. Den aktiveres via flere trykkpunkter – eller via «my Audi»-appen. Assistenten lærer kontinuerlig
basert på hvordan den brukes, slik at den blir stadig mer personlig tilpasset.

I tillegg er også tredjepartsapper tilgjengelig via bilens MMI-system direkte, og trenger
ikke kjøres via en smarttelefon. Bilens app-utvalg vil utvikles kontinuerlig, og også
tilpasses det området der bilen brukes.
Audi Q6 e-tron kommer med Bang & Olufsen Premium sound system, med 20
høyttalere og 830 watt effekt. Fire av høyttalerne er bygget inn i hodestøttene til
forsetene.

## Neste generasjons OLED-teknologi

Også lysteknologien på Audi Q6 e-tron markerer et viktig teknologiskille. For første
gang vil de digitale OLED-baklysene kunne kommunisere målrettet med bilens

omgivelser (Car-to-X). Områdevarslingen som er kjent fra andre Audi-modeller er i Q6 e-
tron utvidet til å inkludere kommunikasjonslysene. Dette varsler medtrafikanter om

ulykker eller farer langs veien. I tillegg til den vanlige baklysgrafikken vil de digitale
OLED-kommunikasjonslysene vise en egen, statisk lyssignatur med varselsymboler i en
kritisk kjøre- eller trafikksituasjon.
Den nye teknologien i Audi Q6 e-tron gir også nye muligheter for individualisering. Med

opptil åtte individuelle lyssignaturer i Matrix LED-frontlyktene og de digitale OLED-
baklyktene kan eierne gi bilen sitt personlige uttrykk på en helt ny måte.

Presise kjøreegenskaper takket være ny styring og kraftdistribusjon
Flere av komponentene i bilens nye understell tar kjøredynamikken til et nytt nivå. Et
typisk kjennemerke for Audi er overlegen og enkel kontrollerbar akselerasjon og
bremsing under alle kjøreforhold. Kjøredynamikken til Audi Q6 e-tron har en
nykonstruert foraksel, og kontrollarmene er for første gang plassert foran bærearmene.
Dette gir først og fremst en fordel i plasseringen av høyvoltsbatteriet, samt bedre
kinematiske egenskaper.
Tannstangstyringen er nå montert på en hjelperamme. Sammen med den nye
forakselen gir det forbedret kjøredynamikk og styrerespons, og gjør at bilen føles mer
agil.
Den raskt regulerbare quattro-teknologien er nå videreutviklet med prioritering av
dreiemoment bak, som forsterker den dynamiske kjøreopplevelsen i Audi Q6 e-tron.
Ulike størrelser på de elektriske motorene gir mer kraft til bakhjulene, også ved full
effekt. Siden vektfordelingen er flyttet bakover for å sikre enda mer grep og
kjøredynamikk, er bakhjulene bredere enn de foran.
Audi Q6 e-tron markerer starten på den største modelloffensiven fra Audi noensinne, og
er den første elbilen fra Audi som produseres ved hovedfabrikken i Ingolstadt. Neste
modell ut fra PPE-plattformen fra Audi er A6 e-tron som har verdenspremiere senere i

2024. I Norge selger Audi nå kun elektriske modeller og RS-modeller. Startpris på Q6 e-
tron og SQ6 e-tron inkluderer frakt og leveringsomkostninger i Oslo.



## Se alle detaljer i modellseksjonen

I vår modellseksjon for Audi Q8 e-tron finner du all informasjon om utstyr og teknologi.

Hold deg oppdatert med å melde deg inn i vår [Audi Q6 e-tron owners Norway facebookgruppe](https://www.facebook.com/groups/301614688594314)

[Les alt om Audi Q6 e-tron i modellseksjonen](../../models/q6-e-tron/)


## Videoer

Nedenfor finner du noen videoer av de nye modellene. I tillegg finner du mer i [multimediaseksjonen](../../models/q6-e-tron/multimedia) for Audi Q6 e-tron.

### Audi Q6 e tron – Design – Animation

{{< youtube k7_USzuIDLU >}}

### Audi Q6 e tron – New display operating concept – Animation

{{< youtube VSARj5tSvPc >}}

### Audi Q6 e-tron final REVEAL of the Porsche Macan EV brother

{{< youtube BucVRnrE2qM >}}


